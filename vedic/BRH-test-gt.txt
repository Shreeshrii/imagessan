अ॒ग्निमी॑ळॆ। ईळॆपु॒रोहि॑तं। पु॒रोहि॑तंय॒ज्ञस्य॑। पु॒रोहि॑त॒मिति॑ पु॒रः-हि॑तं। य॒ज्ञस्य॑दे॒वं। 
दे॒वमृ॒त्विजं॑। ऋ॒त्विज॒मित्यृ॒त्विजं॑।। होता॑रं रत्न॒धात॑मं। र॒त्न॒धात॑म॒मिति॑ र॒त्न॒-धात॑मं।।
अ॒ग्निःपूर्वे॑भिः। पूर्वे॑भि॒र्ऋषि॑भिः। ऋषि॑भि॒रीड्यः॑। ऋषि॑भि॒रित्यृषि॑-भिः। ईड्यो॒नूत॑नैः। नूत॑नैरु॒त। 
उ॒तेत्यु॒त।। सदे॒वान्। दे॒वाँ एह। एह। इ॒हव॑क्षति। व॒क्ष॒तीति॑ वक्षति।। अ॒ग्निना॑र॒यिं। 
र॒यिम॑श्नवत्। अ॒श्न॒व॒त्पोषं॑। पोष॑मे॒व। ए॒वदि॒वेदि॑वे। दि॒वेदि॑व॒इति॑ दि॒वे-दि॑वे।। य॒शसं॑वी॒रव॑त्तमं। 
वी॒रव॑त्तम॒मिति॑ वी॒रव॑त्-तमं।। अग्ने॒यं। यंय॒ज्ञं। य॒ज्ञम॑ध्व॒रं। अ॒ध्व॒रंवि॒श्वतः॑। वि॒श्वतः॑परि॒भूः। 
प॒रि॒भूरसि॑। प॒रि॒भूरिति॑ प॒रि॒-भूः। असीत्यसि॑।। सइत्। इद्दे॒वेषु॑। दे॒वेषु॑गच्छति। ग॒च्छ॒तीति॑
गच्छति।। अ॒ग्निर्होता॑। होता॑क॒विक्र॑तुः। क॒विक्र॑तुस्स॒त्यः। क॒विक्र॑तु॒रिति॑ क॒वि-क्र॑तुः। 
स॒त्यश्चि॒त्रश्र॑वस्तमः। चि॒त्रश्र॑वस्तम॒इति॑ चि॒त्रश्र॑वः-तमः।। दे॒वोदे॒वेभिः॑। दे॒वेभि॒राग॑मत्। 
आग॑मत्। ग॒म॒दिति॑ गमत्।।१।।
यद॒ङ्ग। अ॒ङ्गदा॒शुषे॑। दा॒शुषे॒त्वं। त्वमग्ने॑। अग्ने॑भ॒द्रं। भ॒द्रंक॑रि॒ष्यसि॑। 
क॒रि॒ष्यसीति॑क॒रि॒ष्यसि॑।। तवेत्। इत्तत्। तत्स॒त्यं। स॒त्यम॑ङ्गिरः। अ॒ङ्गि॒र॒ इत्य॑ङ्गिरः।। उप॑त्वा। 
त्वा॒ग्ने॒। अ॒ग्ने॒दि॒वेदि॑वे। दि॒वेदि॑वे॒दोषा॑वस्तः। दि॒वेदि॑व॒इति॑दि॒वे-दि॑वे। दोषा॑वस्तर्धि॒या। 
दोषा॑वस्त॒इति॒दोषा॑-वस्तः। वस्तर्धि॒या। धि॒याव॒यं। व॒यमिति॑व॒यं। नमो॒भर॑न्तः। भर॑न्त॒एम॑सि। 
एम॑सि। इ॒म॒सीती॑मसि।। राज॑न्तमध्व॒राणां॑। अ॒ध्व॒राणां॑गो॒पां। गो॒पामृ॒तस्य॑। ऋ॒तस्य॒दीदि॑विं। 
दीदि॑वि॒मिति॒दीदि॑विं।। वर्ध॑मानं॒स्वे। स्वेदमे॑। दम॒इति॒दमे॑।। सनः॑। नः॒पि॒तेव॑। पि॒तेव॑सू॒नवे॑। 
पि॒तेवेति॑ पि॒ता-इ॑व। सू॒नवेग्ने॑। अग्ने॑सूपाय॒नः। सू॒पा॒य॒नोभ॑व। सू॒पा॒य॒नइति॑सु॒-उ॒पा॒य॒नः। 
भ॒वेति॑भव।। सच॑स्वानः। न॒स्व॒स्तये॑। स्व॒स्तय॒इति॑स्व॒स्तये॑।।२।।
