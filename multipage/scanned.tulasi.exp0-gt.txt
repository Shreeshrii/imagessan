तुलसीविवाहविधिः
(इक्षुदण्डनिर्मिते पुष्पाद्यलङ्कृते मण्टपे विवाहः । तुलसी
हरिद्राचन्दनकुङ्कुमपुष्पाद्यालङ्कृता स्वीयवेद्यां प्रथमं पूज्यते ।
शुक्लाम्बरधरं + परमेश्वरप्रीत्यर्थं शुभे शोभने मुहूर्ते + शुभतिथौ
तुलस्याः विष्णुना सह विवाहोत्सवमाचरिष्ये । (अप उपस्पृश्य)
विघ्नेश्वरपूजां कलशपूजां तुलसी पूजां च यथाविधि निर्वर्त्य .
विष्णुं विवाहार्थे वरार्ह वस्त्रालङ्करण पुष्पमालादिभिः अलङ्कृत्य
वाद्यघोषगीतपुरस्सरं विवाहमण्टपमानीय कर्ता नारिकेल-कदलीफल-
ताम्बूलादिभिः उपसृत्य मण्डपे आसने प्रतिष्ठाप्य प्रार्थयेत्-
आसनमिदं, अलङ्क्रियताम् । पाद्यं समर्पयामि । अर्घ्यं समर्पयामि ,
आचमनीयं समर्पयामि । मधुपर्कं समर्पयामि । हरिद्रालेप - मङ्गलविधिं
समर्पयामि । तैलाभ्यङ्गपूर्वकं मङ्गलस्नानं समर्पयामि ।
वस्त्रालङ्करणपुष्पमालाः समर्पयामि । गन्धान्धारयामि । गन्धोपरि
हरिद्राकुङ्कुमं समर्पयामि । पुष्पैः पूजयामि । (१२.२४-१०८
नामभिरर्चयेत् । (वधूवरौ परस्परमभिमुखौ स्थापयित्वा) ...
गोत्रोद्भवां .... शर्मणः प्रपौत्रीं, ... शर्मणः पौत्रीं, शर्मणः पुत्रीं
तुलसीनाम्नीं इमां कन्यकां अजाय अनादये श्री विष्णवे वराय ददामि ।
बृन्दावने हरिप्रबोधनविधिः
(व्रतचूडामणिः)
(अत्रैव हि प्रकर्तव्यः प्रबोधस्तु हरेः खग ।
हतः शङ्खासुरो दैत्यो नभंसः शुक्लपक्षके ।
एकादश्यां ततो विष्णुः चातुर्मास्येषु सुप्तवान् ।
क्षीरोदधौ जाग्रतोऽसावेकादश्यां तु का र्तिके ।
अतः प्रबोधनं कार्यमेकादश्यां तु वैष्णवैः ॥)
प्रबोधनस्तोत्रम्
उत्तिष्ठोत्तिष्ठ शङ्खघ्न उत्तिष्ठ श्रुतिसाधक ।
उत्तिष्ठ जगदाधार त्रैलोक्यं मङ्गलं कुरु ॥ १
उत्तिष्ठ धरणीधार मन्थानगिरिधारक ।
कूर्मरूपधरोत्तिष्ठ त्रैलोक्यं मङ्गलं कुरु ॥ २
-- ★ --
चतुर्विंशोध्यायः
नारद उवाच --
नारायणश्च भगवान्वीर्याधानं चकार ह ।
तुलस्यां केन रूपेण तन्मे व्याख्यातुमर्हसि ॥ १
श्री नारायण उवाच ---
नारायणश्च भगवान्देवानां साधनेषु च ।
शङ्खचूडस्य कवचं गृहीत्वा विष्णुमायया ॥ २
पुनर्विधाय तद्रूपं जगाम तत्सतीगृहम् ।
पातिव्रत्यस्य नाशेन शङ्खचूडजिघांसया ॥ ३
दुन्दुभिं वादयामास तुलसीद्वारसन्निधौ ।
जयशब्दं च तद्द्वारे बोधयामास सुन्दरीम् ॥ ४
तुलसीनामाष्टक स्तोत्रम् - अष्टनामावलिः
--★--
बृन्दा बृन्दावनी विश्वपूजिता विश्वपावनी  ।
पुष्पसारा नन्दिनी च तुलसी कृष्णजीवनी ।।
एतन्नामाष्टकं स्तोत्रं पठन्मङ्गलमाप्रुयात् ।
बृन्दायै नमः । बृन्दावन्यै नमः ।विश्वपूजितायै नमः
विश्वपावन्यै नमः । पुष्पसारायै नमः । नन्दिन्यै नमः । तुलस्यै नमः
कृष्णजीवन्यै नमः ॥ (८)
तुलसीनामषोडशकस्तोत्रम् - तुलसीषोडशनामावलिः 
तुलसी श्रीमहालक्ष्मीः विद्याऽविद्या यशस्विनी ।
धर्म्या धर्मावनासक्ता पद्मिनी श्रीर्हरिप्रिया ॥
लक्ष्मीप्रियसखी देवी द्यौर्भूमिरचला चला ।
षोडशैतानि नामानि तुलस्याः कीर्तयेन्नरः ।
लभते सुतरां भक्तिं अन्ते विष्णुपदं लभेत् ॥
तुलस्यै नमः । श्रीमहालक्ष्म्यै नमः । विद्यायै नमः । अविद्यायै
नमः । यशस्विन्यै नमः । धर्म्यायै नमः । धर्मावनासक्तायै नमः ।
पद्मिन्यै नमः । श्रियै नमः । हरिप्रियायै नमः । लक्ष्मीप्रियसख्यै नमः ।
देव्यै नमः । दिवे नमः । भूम्यै नमः । अचलायै नमः । चलायै नमः ।
(१६)
स्थापितं पूजितं चेत्स्यात् सर्वरोगैः प्रमुच्यते ।
महालक्ष्मीः सिन्धुतीरे विष्णुना प्रभविष्णुना ॥ १९
साऽपि विधये प्रोक्तवती तेनोक्तं नारदाय वै ।
नारदः प्रोक्तवान्मह्यं तदेतत्प्रोक्तवानहम् ॥ २०
एवं परंपराप्राप्तं सर्वशास्त्रार्थ सङ्ग्रहम् ।
तुलसीकवचं पुण्यं तस्मात्स्तोत्रं महात्फलम् ॥ २१
तस्मात्कोटिगुणं पुण्यं तुलसीस्तवराजतः ।
पुत्रार्थी पुत्रमाप्नोति राज्यार्थी राज्यमाप्नुयात् ॥ २२
किं तेन बहुनोक्तेन मोक्षार्थी मोक्षामाप्नुयात् ।
सप्तद्वीपवतीं पृथ्वीं दत्वा यत्फलमाप्नुयात् ।
तत्फलं समवाप्नोति तुलसीपत्रदानतः ॥ २३ ---ब्रह्मपुराणतः
--★-- 
